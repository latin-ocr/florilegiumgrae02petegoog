23 vn. Πιονυιειιοιι.

τὴν μητέρα, χρόνον μὲν συχνὸν ᾐσχύνετο φράσαι τῇ

· μητρὶ καί πολλάκις εἰσελθὼν καὶ πρὸς αὐτῷ γενόμενος
τῷ λόγῳ κατεσιώπησεν, ὥστε κάκείνην ὑπονοεῖν καὶ
παρά τῶν φίλων αύτοῦ διαπυνθάνεσθαι, μή τι κατοκνεῖ
5 βουλόμενος ἐντυχεῖν αὐτῇ. τέλος δὲ τοῦ Κλεομένους
ἀποτολμήσαντος εἰπεῖν, ἐξεγέλασέ τε μέγα καί “Τοῦτο
ἦν’ εἶπεν ‘8 πολλάκις ὁρμήσας λέγειν άπεδειλίασας;
ού θᾶττον ἡμᾶς ἐνθέμενος εἰς πλοίου ἀποστελεῖς, ὅπου
ποτὲ τῇ Σπάρτη νομίζεις τὸ σῶμα τοῦτο χρησιμώτατον
ἔσεσθαι, πρὶν ὑπὸ γήρως αὐτοῦ καθήμενον διαλυθη-
σναι;’ πάντων οὖν ἑτοίμων γενομένων ἀφίκοντο μὲν
είς Ταίναρον πεζῇ καί προῦπεμψεν ἡ δύναμις αὐτοὺς
ἐν τοῖς ὅπλοις· μέλλουσα δὲ τῆς νεὼς ἐπιβαίνειν ἡ
Κρατησίκλεια τὸν Κλεομένη μόνον είς τὸν νεὼν τοῦ
Ποσειδῶνος ἀπήγαγε καὶ περιβαλοῦσα καὶ κατασπασα-
μένη διαλγοῦντα καὶ συντεταραγμένον “’Ἀγε’,εἶπεν, ’ὦ
βασιλεῦ Λακεδαιμονίων, ὅπως, ἐπάν ἔξω γενώμεθα,
μηδεὶς ίδη δακρύοντας ἡμᾶς ’μηδὲ ἀνάξιόν τι τῆς Σπάρ-
της ποιοῦντας. τοῦτο γάρ ἐφ’ ἡμῖν μόνον· αί τύχαι
7 δέ, ὅπως διν ὁ δαίμων διδῷ, πάρεισι.’ ταῦτα δ’ εί-
ποῦσα καὶ καταστήσασα τὸ πρόσωπον ἐπὶ τὴν ναῦν
ἐχώρει τὸ παιδίον ἔχουσα καὶ διὰ τάχους ἐκέλευσεν
8 ἀπαίρειν τὸν κυβερνήτην. ἐπεὶ δὲ είς Αἴγυπτον άφί·
κετο καὶ τὸν Πτολεμαῖον ἐπύθετο λόγους παρ’ Ἀντιγύ-
νου καί πρεσβείας δεχόμενον, περὶ δὲ τοῦ Κλεομένους
ἤκουσεν, ὅτι τῶν Ἀχαιῶν προκαλουμένων αὐτὸν είς
διαλύσεις φοβοῖτο δι’ ἐκείνην άνευ Πτολεμαίου κατα-
θέσθαι τὸν πόλεμον, ἐπέστειλεν αὐτῷ τά τῇ Σπάρτη
πρέποντα καὶ συμφέροντα πράττειν καὶ μὴ διὰ μίαν
γραῦν καὶ παιδάριον ἀεὶ δεδιέναι Πτολεμαῖον. αὕτη
μὲν οὖν παρά τὰς τύχας τοιαύτη λέγεται γεγενῆσθαι.

 

