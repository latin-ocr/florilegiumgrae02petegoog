34 IX. ΠΛΟΤΤΑΡΧΟΣ.

8σχῆμα καὶ ἀτιμον ἀναλαμβάνουσαι. ταῦτα μὲν οὖν
προστάγματα δεσποτῶν ὄντα καὶ μετά πολλῆς ἀνάγκης
¹ περαινόμενα καὶ μετδ φθόνου τῶν τυχόντων καὶ μί-

σους τῶν βιαζομένων οὐδεμιᾶς χάριτος ἦν οὐδὲ τιμῆς,
όγκου δὲ βαρβαρικοῦ καὶ τρυφῆς καὶ ἀλαζονείας έπί-
δειξις εἰς κενά καὶ άζηλα τὴν περιουσίαν διατιθεμένων·
ἀνὴρ δὲ δημοτικὸς ἐπὶ ξένης τεθνηκώς, ού γυναικός,Ι
οὐ παίδων, οὐ συγγενῶν παρόντων, οὐ δεομένου τινός,
οὐκ ἀναγκάζοντος, ύπὸ δήμων τοσούτων καὶ πόλεων
ἁμιλλωμένων προπεμπόμενος καὶ συνεκκομιζόμενος καὶ
στεφανούμενος είκότως ἐδόκει τὸν τελειότατον ἀπέχειν
9 εὐδαιμονισμόν. ού γάρ, ὡς Αἴσωπος ἔφασκε, χαλεπώ-
τατός ἐστιν ὁ τῶν εὐτυχούντων θάνατος, ἀλλά μα-
καριώτατος, είς ἀσφαλῆ χώραν τὰς εὐπραξίας κατατι- 3
θέμενος τῶν ἀγαθῶν καὶ τύχην μεταβάλλεσθαι μη ;
10 ἀπολείπων. διὸ βέλτιον ὁ Λάκων τὸν Ὀλυμπιονίκην
Διαγόραν έπιδόντα μὲν υίοὺς στεφανουμένους Ὀλυμ-
πίασιν, ἐπιδόντα δ’ υίωνοὺς καλ θυγατριδοῦς ἀσπασά-
μενος ’Κάτθανέ εἷπε “Διαγόρα· οὐκ είς τὸν Ὄλυμπον
ἀναβηση.’ τάς δὲ Ὀλυμπιακὰς καὶ Πυθικάς νίκας οὐκ
ἀν, οἶμαι, τὶς είς τὸ αὐτὸ συνθεὶς ἁπάσας ἑνὶ τῶν Πε-
λοπίδου παραβαλεῖν ἀγώνων ἀξιώσειεν, οὓς πολλοὺς
ἀγωνισάμενος καὶ κατορθώσας καί τοῦ βίου τὸ πλεῑ-
στου έν δόξη καὶ τιμῇ βιώσας, τέλος ἐν τῇ τρισκαιδε- ,
κάτη βοιωταρχίᾳ, τυραννοκτονίᾳ μεμειγμένην ἀριστείαν
ἀριστεύων, ὑπὲρ τῆς τῶν Θεσσαλῶν ἐλευθερίας ἀπέ-
θανεν.

 

